# Задание

Използвайки само JavaScript, HTML и CSS, да се разработи сайт за прогноза на времето. Данните да бъдат изчитани от [OpenWeatherMap](https://openweathermap.org/) (*безплатна услуга предоставяща данни за времето*). Сайтът трябва да предоставя следните функционалности:

1. При първоначалното зареждане на сайта да се визуализира прогнозата за даден град по подразбиране (примерно София, или някой друг).
2. Да има възможност за търсене на прогноза по град.
3. Да се показва прогнозата за текущия ден и за следващите 5 дена.
4. Да има възможност за избор на температурната скала (фаренхайт или целзий) и съответно данните да се визуализират според избраната скала.
5. Да се визуализират допълнителни данни като налягане, влажност, скорост на вятъра и посока на вятъра. Посоката на вятъра да бъде в описателен вид (примерно югоизток, югозапад и т.н.).
6. Да се визуалират динамично картинки съобразно прогнозата (слънчево, облачно, облачно със сняг и т.н.).
7. Сайтът трябва да има responsive design.

## Бонус точки

1. При първоначалното зареждане на сайта да се визуализира прогнозата за текущата локация на потребителя.
2. "Loader" или някаква друга визуална индикация по време на http заявките.
3. Обработка на грешки. Например, въвеждане на невалиден град.

## Забележки

1. Позволени са употребата на 'third-party' JavaScript/CSS/HTML библиотеки като jQuery, jQueryUI, Boostrap, FontAwesome и други.
2. Всички необходими данни за изпълнението на заданието се предоставят от OpenWeatherMap.
3. Да се наблегне на имплементирането на функционалността, а "дизайнерските красоти" да останат с най-нисък приоритет.

## Решение

Очакваме да ни изпратиш линк към github репозитори съдържащо решението на задачата.
