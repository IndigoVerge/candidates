# Задание

Фирма иска да разработи система за управление и визуализация на музикални събития. Част от тази система включва модул за прочитане на данните от облачна услуга и записването им в локална релационна база данни. Данните за събитията се връщат в json формат от REST API на адрес [http://events-manage-rest.azurewebsites.net/api/events](http://events-manage-rest.azurewebsites.net/api/events). Фирмата иска да добавя само новите събития в своята локална база.
Всички събития върнати от облачната услуга задължително имат заглавие до 100 символа, дата и час на събитието. Събитията може да имат времетраене (в минути), описание до 1000 символа, град и държава на провеждане, както и автор. Събитията могат да бъдат публични или частни (лични). Събитията могат да имат коментари. Коментарите към дадено събитие задължително имат съдържание до 1000 символа, дата на коментар и незадължително - автор.

Изисквания към заданието:

1. Да се моделира релационна база данни, която да позволи записа на събитията в нея. За улеснение, по имейл ще бъдат изпратени адрес до SQL Server в Azure, потребителско име и парола, които могат да бъдат използвани.
2. Данните за обектите да се прочетат от REST API адреса.
3. След като бъдат прочетени, данните да се запишат в базата данни.
4. Само новите събития да се записват в базата. За улеснение, заглавието на събитието може да се използва за това дали събитието го има или не в базата.

# Технологии

Решението на задачата трябва да се осъществи с:
1. C#/.NET Framework. Използването на .NET Core носи допълнително точки.
2. SQL Server - адрес до сървъра ще бъде предоставен по имейл. 

# Решение

Очакваме да ни изпратиш линк към github репозитори съдържащо решението на задачата. 